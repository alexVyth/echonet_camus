Η τμηματοποίηση της ανθρώπινης καρδιάς και κυριώς της αριστερής κοιλίας αποτελεί ένα ιδιαίτερα σύνηθες και αξιόλογο ιατρικό έργο αλλά και αντικείμενο διαρκούς έρευνας λόγω τις απαιτητικότητας του σε ανθρωποώρες και ακρίβεια επισημείωσης για την αποφυγή έντονων αποκλίσεων. Η εκτίμηση του κλάσματος εξώθησης αριστερής κοιλίας (LVEF) αποτελεί ένα εξίσου σημαντικό έργο το οποίο μπορεί προκύψει αφενός ως αποτέλεσμα μετά-επεξεργασίας της τμηματοποίησης, αφετέρου ωστόσο νεότερες προσεγγίσεις έχουν εξετάσει την άμεση εκτίμηση του μέσω εφαρμογής βαθιά μάθησης σε ηχοκαρδιογραφήματα. Στα πλαίσια της εργασίας αυτής πραγματοποείται η μελέτη των συνόλων ηχοκαρδιογραφημάτων Εchonet και CAMUS εξετάζοντας τη χρήση τόσο βαθιών συνελικτικών όσο και αναδρομικών αρχιτεκτονικών μακράς βραχυπρόθεσμης μνήμης (LSTM). Ο στόχος που τίθεται είναι η επέκταση των ήδη υπαρχόντων προσεγγίσεων στα δύο αυτά σύνολα σε ότι αφορά την εργασία τμηματοποίησης της αριστερής κοιλίας, την εκτίμηση του LVEF μέσω παλινδρόμησης αλλά και η εξερεύνηση των δυνατοτήτων μεταφοράς μάθησης από το ένα σύνολο δεδομένων στο άλλο με απώτερο στόχο την καλύτερη απόδοση και γενίκευση των μοντέλων αυτών. Τα αποτελέσματα έδειξαν πως σε ορισμένες περιπτώσεις η απόδοση των LSTM ξεπερνά αυτή των 3D-CNN στην εκτίμηση του LVEF ενώ η μεταφορά μάθησης φαίνεται να είναι ιδιαίτερα χρήσιμη μεταξύ των δύο συνόλων τόσο σε επίπεδο εκτίμησης LVEF όσο και τμηματοποίησης της αριστερής κοιλίας. 
